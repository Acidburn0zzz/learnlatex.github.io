---
title: "हे संकेतस्थळ कसे वापरावे?"
---

## संकेतस्थळ पाहणे

हा अभ्यासक्रम १६ प्रकरणांचा बनला आहे. त्यांची यादी [मुखपृष्ठावरील](/)
अनुक्रमणिकेत पाहता येईल.

प्रत्येक प्रकरणात आणखी एका संबंधित प्रकरणाचा दुवा आहे. त्या प्रकरणात
संबंधित विषयाचा आणखी सखोल आढावा घेण्यात आला असेल. इतर कोणतेही
वाचन न करता ह्या १६ प्रकरणांतील सामग्रीवर काम करता येणे शक्य आहे.

शेवटी अभ्यासक्रमासाठी वापरल्या गेलेल्या भाषेचा वापर लाटेक्-सह कसा करावा ह्याच्या
शिकवण्या आहेत. शेवटी लाटेक्-च्या विविध क्षेत्रांतील वापराची उदाहरणे देणारा संग्रह
आहे.

## उदाहरणे चालवणे

प्रत्येक उदाहरण एक लाटेक्-धारिकाच आहे. त्यातील आज्ञावली टेक् प्रत्ययांसह जतन करून
विविध चालकांसह चालवता येते. पुढील उदाहरण पाहा.

```latex
\documentclass{article}
\usepackage{marathi}

\begin{document}
नमस्कार.
\end{document}
```

ही उदाहरणे परिपूर्ण आहेत, परंतु तुम्ही त्यांच्यात बदलदेखील करू शकता.
येथे वापरला जाणारा लाटेक्-संपादक [एस](https://ace.c9.io/) हा आहे.

लाटेक् आज्ञावली चालवण्याच्या तीन पद्धती आहेत.

1. महाजालावरील लाटेक्-ची सुविधा वापरा. The <button style="padding:0 1px;font-size:90%">लाटेक् ऑनलाईन</button> ही कळ
   [लाटेक् सीजीआय](https://latexcgi.xyz/) ह्या संकेतस्थळाला आज्ञावली सादर करतात.[^1].


   लाटेक् सीजीआय सेवा ही विशेषत्वे ह्या संकेतस्थळाकरिता तयार करण्यात आली आहे.
   संकेतस्थळावर फलित दिसण्याकरिता [PDF.js](https://mozilla.github.io/pdf.js/) ह्या
   सुविधेचा वापर केला जातो.

   उदाहरणाच्या लगोलग खाली फलित धारिका दाखवली जाईल. ती नको असेल, तर
   <button style="padding:0 1px;font-size:90%">फलित काढून टाका</button>
   ही कळ देण्यात आली आहे. तिचा वापर केल्यास तयार झालेले फलित काढून टाकले जाईल.
   फलित तसेच ठेवून उर्वरित प्रकरण वाचता येऊ शकेल.

   हा अभ्यासक्रम करण्याकरिता कोणत्याही खात्याची गरज नाही. ह्यामुळे उदाहरणे चालवून पाहणे
   खूप सोपे होते, परंतु हे संकेतस्थळ तसेच लाटेक्-सीजीआय, लाटेक्-ऑनलाईन अथवा
   लाटेक्-ऑन-एचटीटीपी ही संकेतस्थळे तुम्ही तयार केलेली धारिका जतन करून ठेवण्यासाठीची
   सोय पुरवत नाहीत. त्यामुळे संकेतस्थळावरून दूर गेल्यास तुम्ही केलेले सर्व बदल नष्ट होतात.

2. आपण **ओव्हरलीफ** सुविधेचा वापर करू शकता. <button style="padding:0 1px;font-size:90%">ओव्हरलीफमध्ये उघडा</button>
   ह्या कळेद्वारे आज्ञावली [ओव्हरलीफ](https://www.overleaf.com/about) ह्या संकेतस्थळास सादर केली जाईल.

   ओव्हरलीफवर जर आपले खाते नसेल अथवा आपण खात्यात प्रवेश केला नसेल,
   तर आपल्याला एका पानावर पाठवले जाईल जेथे आपण खात्यात प्रवेश घेऊ शकता
   अथवा खाते नोंदवू शकता. ही मोफत सुविधा आहे, परंतु तुम्हाला काही वैयक्तिक तपशील
   द्यावे लागतात व काही अटींना मंजूरी द्यावी लागते.

   जर तुम्ही खात्यात प्रवेश केला असेल, तर येथील दुव्यासह ओव्हरलीफवर नवा प्रकल्प
   तयार होईल व त्यात लाटेक् आज्ञावली आपोआप भरली जाईल. तिथे तुम्हाला आज्ञावलीचे
   संपादनदेखील करता येईल. तिथे आज्ञावली चालवून फलित दाखवले जाईल, तसेच
   आज्ञावलीतील अडचणीदेखील दाखवल्या जातील.
   
   ओव्हरलीफवरील संपादक ह्या संकेतस्थळावरील संपादकाहून खूप प्रगत आहे, शिवाय
   तिथे धारिका जतन करून ठेवण्याची सुविधादेखील आहेच. तुम्ही कोणत्याही संगणकावरून
   खात्यात प्रवेश केलात, तर तुम्हाला तुमचे लाटेक् प्रकल्प पाहता येतील.

3. जर तुमच्या संगणकावर टेक्-वितरण बसवले असेल, तर तुम्ही येथील आज्ञावलीची नक्कल करू
   शकता. ती तुमच्या पसंतीच्या लाटेक्-संपादकासह संपादित करून, जतन करू शकता व
   लाटेक्-सह चालवू शकता.

## टेक्-चालकाची निवड

ह्या संकेतस्थळावर मूलभूत चालक म्हणून पीडीएफ्-लाटेक् ह्या चालकाची निवड करण्यात आली आहे.
परंतु आज्ञावलीत `fontspec` हा आज्ञासंच असेल, तर झीलाटेक् हा चालक वापरला जाईल.

पुढील ओळ जर आज्ञावलीच्या सुरुवातीला टाकलीत तर तुम्हाला हवा तो चालक आज्ञावलीद्वारे निवडता
येतो.

`% !TEX ` _मजकूर_ `lualatex`

% व ! ह्या चिन्हांतील मोकळी जागा व _मजकूर_ आज्ञावलीद्वारे दुर्लक्षिले जातात.

`% !TEX program=pdflatex` ह्या आज्ञेप्रमाणेच वरील आज्ञेचे काम आहे.
परंतु `program=` ह्या शब्दाची गरज नाही. तूर्तास केवळ ५ चालक ह्या संकेतस्थळावर उपलब्ध आहेत.

ह्या अभ्यासक्रमात ही आज्ञा वापरलेली [काही उदाहरणांमध्ये](more-14). पाहता येऊ शकते.

जर `पीलाटेक्` अथवा `अपलाटेक्` हे चालक निवडले गेले, तर `डीव्हीआयपीडीएफ्-एमएक्स` ही आज्ञावलीदेखील
आपोआप वापरली जाते.

## फलित कसे दाखवले जावे?

जर लाटेक् ऑनलाईन सेवेचा वापर करून आपण आज्ञावली चालवली,
तर पीडीएफ् फलित [PDF.js](https://mozilla.github.io/pdf.js/) सुविधेसह दाखवले जाते.
ह्यामुळे अनेकानेक शोधइंजिनांमध्ये फलित नीट दाखवता येेते.

जर तुम्हाला शोधइंजिनातील पीडीएफ् दर्शक वापरायचा असेल, तर पुढील आज्ञेचा समावेश करावा.

`% !TEX ` _मजकूर_ `pdf`

`pdfjs` असा कार्यघटक देऊन ह्याचे फलित निश्चित करता येते. अडचणी सोडवण्याकरिता तुम्हाला
लॉग धारिका पाहण्याची गरज पडू शकते. `log` हे प्राचल वरील आज्ञेत वापरून हे साधता येऊ शकते.

---

[^1]: ह्या संकेतस्थळाची निर्मिती करताना आम्ही
      [LaTeX.Online](https://latexonline.cc/) व
      [LaTeX-on-HTTP](https://github.com/YtoTech/latex-on-http)
      ह्यांचा वापर केला आहे व ह्या आज्ञावल्यांच्या निर्मात्यांचे आम्ही मनःपूर्वक आभारी आहोत.
