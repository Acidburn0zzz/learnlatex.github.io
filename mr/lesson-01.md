---
title: "लाटेक् म्हणजे काय?"
---

मायक्रोसॉफ्ट वर्ड, लिब्रेऑफिस ह्यांसारख्या लोकप्रिय मजकूर-संपादकांपेक्षा लाटेक् वेगळे आहे.
लाटेक्-सह "जे दिसेल ते मिळेल" ह्या स्वरूपाचे संपादन करता येत नाही. लाटेक्-च्या बीजधारिकेत
साध्या मजकुराच्या आजूबाजूला अक्षरजुळणीच्या आज्ञा लिहिल्या जातात. ह्या आज्ञांचे अर्थ लाटेक्
ह्या आज्ञावलीस परिचित असतात. त्यानुसार फलित धारिका तयार केली जाते. उदा. लेखातील
विभाग तयार करण्यासाठी लाटेक्-मध्ये `\section` ही आज्ञा असते.

## लाटेक्-ची कार्यपद्धती

लाटेक् धारिकांमधील मजकूर वापरकर्त्यास अभिप्रेत असलेले दृश्यरूप दाखवत नाही.
त्या धारिकांवर लाटेक् ही आज्ञावली चालवली जाते. त्यातून फलित म्हणून प्राप्त झालेली
पीडीएफ् धारिका आपल्याला अभिप्रेत असलेले दृश्यरूप दाखवते.

## अनेक वेळा धारिका चालवणे

साध्या टेक् धारिकांना केवळ एकदा चालवणेही पुरते. त्यातून पूर्ण फलित तयार होते, परंतु
जसजशी लाटेक्-ची अधिक प्रगत वैशिष्ट्ये तुम्ही वापरू लागता, तसतशा धारिका एकाहून
अधिक वेळा चालवाव्या लागू शकतात. जेव्हा असे करण्याची आवश्यकता असते, तेव्हा आम्ही
तसे सूचित करू.

## लाटेक्, पीडीएफ्-लाटेक् की ...

[पुढील प्रकरणात](lesson-02) आपण हे पाहणार आहोत की लाटेक् ही एकल आज्ञावली नाही.
केवळ इंग्रजी मजकुराकरिता पीडीएफ्-लाटेक् ही आज्ञावली पुरेशी आहे, परंतु वेगवेगळ्या कार्यांसाठी
वेगवेगळे लाटेक् चालक वापरावे लागू शकतात. आपण त्यांचा अभ्यास ह्या अभ्यासक्रमात करणार आहोत.
